---
fileName: The victory of a student of the HTS-1-23 group in the rating of the
  2024–2025 academic year
title: Перемога студентки групи ХТС-1-23 у рейтингу 2024–2025 навчального року
date: 2025-10-16 18:56
social_image: /media/BakalavrTheVictoryOfTheStudentOfTheHTS-1-23group.png
---
Кафедра харчових технологій щиро вітає студентку групи **ХТС-1-23 Когтєву Євгенію**, яка за результатами підсумкового рейтингу 2024–2025 навчального року здобула високе визнання та була відзначена у престижній номінації **«Краща студентка інженерно-технологічного факультету ДДАЕУ»**.

Ця перемога стала результатом щоденної наполегливої праці, прагнення до самовдосконалення та активної позиції Євгенії у всіх напрямах студентського життя. 

Особливо відзначається її ініціативність, відповідальність та вміння поєднувати навчання з активною участю у житті факультету. Такі здобутки є свідченням того, що сучасна студентська молодь спроможна поєднувати ґрунтовні теоретичні знання з практичними навичками та особистісним розвитком.

Кафедра харчових технологій та інженерно-технологічний факультет пишаються успіхами своєї студентки. Це визнання не лише особиста перемога Когтєвої Євгенії, але й вагомий внесок у формування позитивного іміджу кафедри та університету в цілому.

Щиро бажаємо Євгенії нових наукових досягнень, творчого натхнення, успішної реалізації в майбутній професійній діяльності та подальших перемог на шляху до мрій!

![](/media/BakalavrTheVictoryOfTheStudentOfTheHTS-1.jpg)

![](/media/BakalavrTheVictoryOfTheStudentOfTheHTS-2.jpg)