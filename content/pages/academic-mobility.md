---
fileName: academic-mobility
template: page-template
title: Академічна мобільність
---

### Академічна мобільність

**Шановні здобувачі освіти!**

**Процедура визнання та перезарахування результатів навчання, отриманих в інших ЗВО**, регламентується [Положенням про організацію освітнього процесу](https://drive.google.com/file/d/1KY88Bgm-BwzUwaW6Wun6ha6tfBAxp1YG/view), [Положенням про порядок перезарахування навчальних дисциплін та визначення академічної різниці](https://drive.google.com/file/d/19fyfkjvAEapBmf997wd4xZC1OhTrExaz/view), [Положення про порядок реалізації права здобувачів вищої освіти на внутрішню академічну мобільність](https://drive.google.com/file/d/1eTdXYaBBBezx4tRRlPxoEAoZDskLW4US/view) та [Положення про порядок перезарахування навчальних дисциплін та визначення академічної різниці](https://drive.google.com/file/d/1jEAhN5WPSHV17CziMvJ5d-y4Syny-UkQ/view).

Визнання результатів навчання здійснюється на основі ЄКТС. Визнання та перезарахування відповідних кредитів та оцінок проводиться після завершення програми академічної мобільності на підставі підтвердних документів.

Рішення щодо визнання та перезарахування РН унаслідок міжнародної академічної мобільності ухвалюється робочою групою у складі заступника декана з міжнародної діяльності відповідного факультету, представника відділу міжнародних зв’язків та публічних комунікацій, представника навчального відділу та представника ради студентів відповідного факультету з урахуванням співставлення критеріїв і шкали оцінювання в ДДАЕУ та іноземного закладу вищої освіти, що засвідчується відповідним протоколом.

Відповідно до [Положення про порядок визнання результатів навчання отриманих у неформальній та інформальній освіті](https://drive.google.com/file/d/150R5fGtUVX5k4R6L0NxsOc5htdlKi4O3/view) запрошуємо Вас здобути додаткові компетентності, які дозволять підвищити Вашу конкурентоспроможність на ринку праці. Ось деякі найбільш популярні платформи для навчання.

**[Академічна мобільність в ДДАЕУ](https://www.dsau.dp.ua/ua/page/vnutrishnya_akademichna_mobilnist.html)**

**[Співпраця ДДАЕУ з іншими організаціями](http://kht.dsau.dp.ua/index.php/spivpratsia)**

**[Prometheus](https://prometheus.org.ua/)**

*Напрям:* на платформі зібрані курси на різні теми, у тому числі IT, маркетинг, управління проєктами та фінансами.

*Формат:* слухачі записуються на онлайн-курс і проходять його, коли з’являються уроки — або в будь-який час, якщо курс вже записаний. На платформі понад 300+ комерційних та безплатних онлайн-курсів, розрахованих у середньому на 4–6 тижнів навчання.

*Лектори:* серед партнерів проєкту – Києво-Могилянська академія, Український католицький університет, Львівська ІТ Школа та Київський національний університет імені Тараса Шевченка. Лектори — відомі викладачі та експерти-практики. Курс «Як заснувати стартап» складається з перекладених лекцій президента Y Combinator Сема Альтмана, співзасновника Facebook Дастіна Московіца, співзасновника PayPal Пітера Тіля та інших бізнесменів.

_Переважно онлайн-курси безплатні._

**[Coursera](https://www.coursera.org/)**

Починайте, змінюйте або просувайте свою кар’єру за допомогою понад 5800 курсів, професійних сертифікатів і дипломів від університетів та компаній світового рівня. Напрям: STEM, data science, бізнес-аналітика.

*Формат:* платформа пропонує понад 4 тис. курсів. Умовно всі програми можна розділити на два великі блоки. Перший — короткі курси для прокачування конкретних навичок та знань. Другий — повноцінні масштабні програми з дипломами та сертифікатами американських вишів (з поправкою на онлайн-формат).

На платформі можна пройти магістерські онлайн-курси великих університетів США, наприклад, Арізони, Мічигана, Іллінойса. А також програми для прокачування конкретних скілів — наприклад, курс управління проєктами від Google.

Програми Coursera доступні у форматі онлайн-лекцій, завдань, тестів та інших інтерактивних матеріалів. Доступні кількома мовами, включаючи англійську, іспанську, французьку, німецьку, китайську тощо. Більшість курсів безплатні, хоча деякі пропонують певні можливості за оплату — наприклад, сертифікацію або доступ до додаткових матеріалів.

*Лектори:* навчають експерти 300+ американських університетів та великих технологічних компаній — Google, IBM, etc.

**[EdEra](https://ed-era.com/)**

*Напрям:* соціальні науки, проєктний менеджмент, Government. Формат: на платформі зібрані курси в записі та онлайн-програми з живим навчанням. Як правило, курс включає завдання, тести та інші інтерактивні матеріали, які допомагають студентам перевіряти свої знання. EdEra видає сертифікат про проходження курсу після успішного закінчення навчання.

*Лектори:* переважно викладають експерти з України та представники держструктур. У проєктах, які підтримують компанії та міжнародні організації, виступають їхні лектори, наприклад, British Council.

*Ціни:* перевага цієї платформи — можливість навчатися онлайн безплатно на більшій частині програм.

**[Trailhead](https://trailhead.salesforce.com/)**

*Напрям:* IT, блокчейн, правова грамотність.

*Формат:* Trailhead — це освітня платформа, яку створила компанія Salesforce для навчання своїх клієнтів та партнерів. А також для всіх, хто зацікавлений у вивченні продуктів та рішень Salesforce.

На платформі зібрано переважно короткі записані курси, розраховані на декілька днів навчання та прокачування конкретної навички/технології. Програми пропонують різні рівні складності від початкового до просунутого. Завдяки цьому користувачі можуть вибрати курси, що відповідають своєму рівню знань та досвіду. Процес навчання гейміфікований: виконуючи завдання, користувач отримує позначки, значки та бейджі.

Trailhead також пропонує вже усталеним фахівцям пройти сертифікацію для підтвердження своїх навичок. Сертифікаційні програми можуть включати тести, завдання та проєкти для перевірки практичних навичок.

*Лектори:* платформу розроблено IT-компанією Salesforce, курси ведуть її працівники. Ціни: навчання безплатне.

**[OpenLearn](https://www.open.edu/openlearn/)**

*Напрям:* широке коло тем — від бізнесу, маркетингу та IT до соціальних наук і біології.

*Формат:* курси представлені у формі відеоуроків, текстових матеріалів, тестів і завдань. Програми можуть бути розділені на декілька рівнів складності — від початкового до просунутого, що дозволяє користувачам вибирати відповідні курси. Записані відеолекції різної тривалості спрямовані на опанування однієї конкретної навички. Найдовша програма розрахована на 100 годин, є невеликі продукти по 45 хвилин.

Особливість OpenLearn — це можливість не просто прокачати скіли у конкретній сфері, а й отримати повноцінну вищу освіту із сертифікатом. Сьогодні на платформі розміщено 800+ курсів.

*Лектори:* університетські викладачі та експерти з різних сфер, переважно з Великобританії. Ціни: це безплатні онлайн-курси.

**[Еразмус +](https://www.dsau.dp.ua/ua/page/erasmus.html)**

Це програма Європейського Союзу, яка підтримує академічну мобільність, освітні, наукові     та культурні проєкти, розвиток партнерства в 150 країнах світу

**[2D! - Програма Два дипломи](https://www.dsau.dp.ua/ua/page/2_d_programa_dva_diplomi.html)**

Програма дозволяє здобувачам ДДАЕУ реалізувати право на кредитну академічну мобільність та отримати одночасно два диплома: диплом ДДАЕУ та диплом WSZOP.

**[Siemens Xcelerator Academy](https://training.plm.automation.siemens.com/index.cfm)**

Надає тренінги світового класу для успішного впровадження нашого програмного забезпечення CAD/CAE/CAM-систем [«Simcenter STAR-CCM+ Academic Pack» і «NX Academic Pack»](https://133phd.dsau.dp.ua/index.php/materialno-tekhnichne/67-akademichna-prohrama-siemens-plm). Орієнтована на різну аудиторію, Siemens Xcelerator Academy пропонує навчання на вимогу, віртуальне, особисте навчання та багато іншого, щоб підтримати ваш шлях до цифрової трансформації.

У цій категорії немає статей. Якщо дочірні категорії показуються на цій сторінці, то вони можуть містити статті.
