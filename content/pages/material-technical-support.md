---
fileName: material-technical-support
template: material-technical-support-template
title: Матеріально-технічне забезпечення
---
### Матеріально-технічне забезпечення

**Академічна програма «SIEMENS PLM»**

**Дніпровський державний аграрно-економічний університет (ДДАЕУ)** долучений до **академічної програми «SIEMENS PLM»**. В рамках цієї програми **ДДАЕУ** є ліцензованим користувачем програмних забезпечень **CAD/CAE/CAM-систем** **«Simcenter STAR-CCM+ Academic Pack»** і **«NX Academic Pack»**.

Програмні пакети CAD/CAE/CAM-систем компанії **SIEMENS** використовується для забезпечення освітніх компонентів (**«Системна інженерія агропромислового машинобудування»**) і для проведення наукових досліджень науково-педагогічних працівників і здобувачів.\
**Simcenter STAR-CCM+ -** повнофункціональна мультидисциплінарна платформа для інженерних розрахунків і аналізу поведінки вироби в реальних умовах експлуатації при взаємодії із різноманітними середовищами.\
Вивчення принципів роботи в програмному пакеті **Simcenter STAR-CCM+** дає здобувачам третього (освітньо-наукового) рівня вищої освіти доктор філософії **PhD** компетентності щодо розробки і чисельного моделювання технічних засобів агропромислового виробництва і взаємодії їх робочих органів з різноманітними середовищами.\
Окрім вищезазначеного даний програмний продукт дозволяє виконувати наукові дослідження на більш високому рівні, що скоротить час на проведення і підготовку до експериментальних досліджень розроблених технічних засобів за рахунок чисельного моделювання процесу на персональному комп’ютері.\
У викладанні задіяний доктор технічних наук, старший дослідник, професор кафедри інжинірингу технічних систем ДДАЕУ  **Ельчин Алієв,** який [успішно склав сертифікаційний іспит з Simcenter STAR-CCM+](https://133phd.dsau.dp.ua/images/img/mtz/Aliiev_Certificate_2025.jpg), що підтверджує навички та знання з: основ Simcenter STAR-CCM+; аналізу даних у Simcenter STAR-CCM+; ефективних робочих процесів в Simcenter STAR-CCM+; моделювання теплопередачі; моделювання турбулентності; основ багатофазного моделювання.\
Видано підручник «[Алієв Е. Б. (2023). Чисельне моделювання процесів агропромислового виробництва: підручник. Київ: Аграрна наука, 340 с. ISBN 978-966-540-584-9. DOI: 10.31073/978-966-540-584-9](http://aliev.in.ua/doc/knigi/kniga_7.pdf)».\
В рамках вказаної академічної програми компанією **SIEMENS** також надано (на 10 користувачів) примірники програмного забезпечення **NXACAD100** та **NXACAD101**, які, по суті, є системою автоматизованого проєктування і розрахунку (САПР) і включає модулі автоматизованого проєктування (**CAD**, Computer-aided design), розроблення (**CAE**, Computer-aided engineering) і виготовлення кінцевого продукту (**CAM**, Computer-aided manufacturing), а також оформлення конструкторської та/або технологічної документації.\
Здобувачі використовують заявлені програмні продукти **SIEMENS** під час вивчення навчальної дисципліни Моделювання та оптимізація технологічних процесів в галузі, а також у власних дослідженнях, що  відображено у їх статтях і дисертаціях.

Оснащення лабораторій кафедри харчових технологій

[Освітнє середовище ДДАЕУ](https://www.youtube.com/watch?v=iFkQ99hWAVc)