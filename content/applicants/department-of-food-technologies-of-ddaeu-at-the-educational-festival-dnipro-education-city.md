---
fileName: Department of Food Technologies of DDAEU at the educational festival
  Dnipro Education City
title: Кафедра харчових технологій ДДАЕУ на освітньому фестивалі Dnipro
  Education City 2025 (3.05.2025 року)
date: 2025-05-03 02:04
social_image: /media/Кафедрахарчовихтехнологій.png
---
**3 травня 2025 року кафедра харчових технологій Дніпровського державного аграрно-економічного університету** взяла участь у наймасштабнішому освітньому фестивалі весни — **Dnipro Education City 2025**.

Цього року подія мала особливий формат: усі локації було розгорнуто на станції метро **«Вокзальна»**, що дозволило забезпечити максимальну безпеку відвідувачів та учасників. І справді, одна локація об’єднала десятки закладів освіти, створивши унікальну можливість для школярів, абітурієнтів та їхніх батьків побачити **весь освітній Дніпро в одному місці** — від профтехів до університетів.

На гостей фестивалю чекали:\
✅ знайомство з сотнями професій та освітніх програм;\
✅ презентації закладів та пряма комунікація з викладачами і студентами;\
✅ поради, лайфхаки та натхнення для вибору майбутньої професії;\
✅ активності, майстер-класи й приємні несподіванки.

Кафедра харчових технологій ДДАЕУ презентувала **освітню програму «Харчові технології»**, розповіла про умови вступу, особливості навчання, наукові досягнення та перспективи працевлаштування майбутніх випускників. Викладачі та студенти кафедри ділилися власним досвідом, демонстрували сучасні розробки та запрошували всіх охочих долучитися до родини ДДАЕУ.

Фестиваль ***[Dnipro Education City 2025](https://humpolitic.dniprorada.gov.ua/2025/04/23/dnipro-education-city-2025-najmasshtabnishij-osvitnij-festival-vesni/)*** вкотре довів: обрати професію мрії можна просто тут і зараз. А кафедра харчових технологій ДДАЕУ завжди відкрита для тих, хто прагне здобути якісну освіту, поєднати науку і творчість та стати справжнім професіоналом у галузі харчових технологій.

**Обери свій освітній шлях разом із ДДАЕУ!**