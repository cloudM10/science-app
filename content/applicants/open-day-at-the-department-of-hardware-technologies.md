---
fileName: Open day at the Department of Hardware Technologies
title: День відкритих дверей на кафедрі харсових технологій (17.05.2025 року)
date: 2025-05-17 02:00
social_image: /media/Деньвідкритих.png
description: ""
---
17 травня 2025 року на кафедрі харчових технологій Дніпровського державного аграрно-економічного університету відбувся **День відкритих дверей**, який зібрав майбутніх вступників, їхніх батьків та всіх, хто цікавиться сучасними тенденціями у сфері харчових технологій.

Учасники заходу мали змогу ознайомитися зі спеціальністю **«Харчові технології»**, дізнатися про освітні програми, перспективи працевлаштування та можливості проходження виробничої практики на провідних підприємствах харчової промисловості. Викладачі кафедри презентували свої наукові розробки, розповіли про особливості навчання та відповіли на численні запитання гостей.

Особливу увагу відвідувачів привернули інтерактивні майстер-класи та дегустації продукції, виготовленої студентами за сучасними технологіями. Це дало можливість наочно переконатися у високому рівні практичної підготовки здобувачів освіти.

Захід пройшов у теплій, дружній атмосфері та став гарною нагодою для знайомства з університетським середовищем, яке поєднує **традиції, інновації та професійний розвиток**.

Кафедра харчових технологій щиро дякує всім учасникам Дня відкритих дверей та запрошує майбутніх студентів доєднатися до родини ДДАЕУ!