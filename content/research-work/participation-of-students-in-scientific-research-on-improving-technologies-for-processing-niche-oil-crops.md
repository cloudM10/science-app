---
fileName: Participation of students in scientific research on improving
  technologies for processing niche oil crops
title: Участь студентів у наукових дослідженнях з удосконалення технологій
  переробки нішевих олійних культур
date: 2025-10-16 13:23
social_image: /media/StudentParticipationInScientificResearchOnImprovement.png
---
Сучасні виклики воєнного часу та післявоєнної відбудови ставлять перед наукою та освітою важливе завдання – пошук інноваційних рішень для забезпечення продовольчої, енергетичної та економічної безпеки країни. Саме тому активна участь студентів у науково-дослідній діяльності є надзвичайно актуальною та доцільною.

Одним із напрямів роботи здобувачів є участь у дослідженнях на тему **«Інтенсифікація техніко-технологічного забезпечення процесів переробки насіння малопоширених (нішевих) олійних культур»**. Мета цього дослідження полягає у підвищенні ефективності функціонування обладнання та технологій для переробки насіння льону, гірчиці, сафлору, рижію, чорнушки, конопель різноманітних сортів і гібридів. Результати роботи передбачають створення інноваційних методів виробництва харчових продуктів, кормів і біопалива, а також обґрунтування параметрів сучасного обладнання.

Залучення студентів до такої тематики дозволяє їм:

* отримати практичні навички наукової та інженерної роботи;
* поглибити знання у сфері харчових технологій, машинобудування та енергетики;
* долучитися до вирішення актуальних проблем агропромислового комплексу;
* зробити свій внесок у розвиток економіки України.

Таким чином, наукова діяльність здобувачів вищої освіти не лише сприяє формуванню їхнього професійного становлення, але й створює фундамент для впровадження інновацій у галузі переробки нішевих олійних культур, що має стратегічне значення для держави.

![](/media/StudentParticipationInScientificResearchOnImprovement2.jpg)

![](/media/StudentParticipationInScientificResearchOnImprovement3.jpg)

![](/media/StudentParticipationInScientificResearchOnImprovement4.jpg)

![](/media/StudentParticipationInScientificResearchOnImprovement5.jpg)