---
fileName: "Seminar for master's students \"Academic integrity: theoretical
  aspects and practical tools\""
title: 'Семінар для магістрантів "Академічна доброчесність: теоретичні аспекти
  та практичні інструменти"'
date: 2025-09-23 10:53
social_image: /media/SeminarForMastersStudents.png
---
Здобувачі другого (магістерського) рівня вищої освіти першого та другого курсу взяли участь у семінарі на тему "**Академічна доброчесність: теоретичні аспекти та практичні інструменти"**.

Захід був організований фахівцями [відділу внутрішнього аудиту і контролю якості освітньої діяльності ДДАУЕ](https://www.dsau.dp.ua/ua/page/vvaddaeu.html) із з метою формування у студентів високої культури академічної доброчесності, яка є невід’ємною складовою якісної освіти та наукової діяльності.

Під час семінару учасники ознайомилися з такими ключовими питаннями:

* **теоретичні основи академічної доброчесності**: сутність поняття, принципи, законодавче підґрунтя та внутрішні нормативні документи ДДАЕУ (Етичний кодекс, Положення про запобігання та виявлення академічного плагіату);
* **правила цитування та академічне письмо**: як коректно використовувати наукові джерела, уникати порушення авторських прав, оформлювати бібліографічні посилання за міжнародними стандартами;
* **академічний плагіат і його наслідки**: приклади поширених порушень, сучасні програми для перевірки текстів, процедури виявлення недоброчесності та відповідальність здобувачів;
* **практичні інструменти забезпечення доброчесності**: використання цифрових платформ для пошуку та аналізу наукової інформації, робота з електронними бібліотеками, правильне застосування штучного інтелекту у навчальному процесі та дослідженнях;
* **типові порушення в освітньому середовищі**: списування під час контрольних заходів, фальсифікація результатів, несанкціоноване використання допоміжних матеріалів тощо.

Особливу увагу було приділено дискусії щодо сучасних викликів, пов’язаних із використанням технологій штучного інтелекту у науковій діяльності. Студенти отримали практичні рекомендації, як застосовувати цифрові інструменти коректно та відповідально, зберігаючи при цьому власний внесок у наукову роботу.

У форматі інтерактивного обговорення магістранти мали змогу поставити запитання щодо конкретних ситуацій, з якими вони стикаються під час підготовки курсових, магістерських та наукових статей. Фахівці  відділу внутрішнього аудиту і контролю якості освітньої діяльності ДДАУЕ надали поради з організації ефективної роботи з джерелами, уникнення ризиків плагіату та підвищення рівня самостійності у дослідницькій діяльності.

Захід став важливим кроком у підготовці здобувачів до написання кваліфікаційних робіт і наукових публікацій, а також сприяв усвідомленню ролі академічної доброчесності як фундаментальної цінності сучасної вищої освіти.

Подібні семінари не лише допомагають майбутнім фахівцям засвоїти правила академічного письма, але й виховують відповідальність, чесність та повагу до інтелектуальної праці інших, що є запорукою професійного та особистісного зростання.

![](/media/SeminarForMastersStudents2.jpg)

![](/media/SeminarForMastersStudents3.jpg)

![](/media/SeminarForMastersStudents4.jpg)

![](/media/SeminarForMastersStudents5.jpg)