---
fileName: Acquaintance of master's degree holders with the policy of academic integrity
title: Ознайомлення здобувачів магістратури з політикою академічної доброчесності
date: 2025-09-09 11:15
social_image: /media/AcquaintanceOfMastersDegreeHoldersWithPolitics.png
---
На кафедрі харчових технологій ДДАЕУ відбувся захід для здобувачів другого (магістерського) рівня вищої освіти ОПП Харчові технології, присвячений важливій темі – дотриманню принципів академічної доброчесності.

Під час зустрічі магістрантів було ознайомлено з основними положеннями [Етичного кодексу наукових, науково-педагогічних, педагогічних працівників та здобувачів вищої школи ДДАЕУ](https://drive.google.com/file/d/1cQIQQdYNGbkG4j4SNhW0XNSpvvxrn03t/view), а також із нормами, визначеними у [Положенні про запобігання і виявлення академічного плагіату](https://drive.google.com/file/d/1vkkCk-2DaJgkv-WzPj95xaV9JbgxhIMS/view).

Завідувач кафедри, гарант ОПП Харчові технології другого (магістерського) рівня вищої освіти **Віталій Кошулько** наголосив на важливості формування культури чесності, відповідальності та взаємоповаги у науковому й освітньому середовищі. Особливу увагу було приділено розгляду практичних аспектів виявлення та попередження випадків академічного плагіату, правильному цитуванню джерел та дотриманню авторських прав.

Здобувачі отримали цінні рекомендації щодо написання наукових і кваліфікаційних робіт, ведення досліджень та підготовки публікацій у відповідності до вимог академічної доброчесності.

Присутні відзначили, що подібні заходи сприяють підвищенню рівня правової й етичної обізнаності здобувачів та формують міцне підґрунтя для їхнього професійного зростання в науковій та освітній діяльності.

![](/media/AcquaintanceOfMastersDegree2.jpg)

![](/media/AcquaintanceOfMastersDegree3.jpg)

![](/media/AcquaintanceOfMastersDegree4.jpg)

![](/media/AcquaintanceOfMastersDegree5.jpg)