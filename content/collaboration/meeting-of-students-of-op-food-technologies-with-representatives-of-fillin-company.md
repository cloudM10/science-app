---
fileName: Meeting of students of OP "Food Technologies" with representatives of
  Fillin company
title: Зустріч студентів ОП "Харчові технології" з представниками компанії Fillin
date: 2025-09-25 20:21
social_image: /media/Зустрічстудентів.png
description: ""
---
25 вересня 2025 р. магістри та бакалаври освітньої програми **"Харчові технології"** Дніпровського державного аграрно-економічного університету взяли участь у пізнавальній та практично орієнтованій зустрічі з представниками компанії **[Fillin](https://fillin.ua/)**, яка спеціалізується на аутсорсингу та лізингу персоналу в нашому регіоні та по всій Україні.

Захід мав на меті познайомити здобувачів освіти з особливостями сучасного ринку праці та надати їм практичні інструменти для подальшої професійної реалізації.

У ході зустрічі студенти дізналися:

* про історію та діяльність компанії Fillin, її місце й роль серед провідних гравців національного ринку;
* про галузі, в яких компанія забезпечує кадрами підприємства та організації;
* про актуальні тенденції працевлаштування у сфері харчових технологій;
* про вимоги роботодавців до молодих фахівців;
* про секрети складання ефективного резюме та техніки успішного проходження співбесіди.

Окремо було наголошено, що правильна підготовка до виходу на ринок праці та поєднання здобутих теоретичних знань із практичними навичками формують конкурентоспроможність майбутніх спеціалістів.\
Відкрита атмосфера зустрічі сприяла активному спілкуванню: студенти ставили запитання, отримували індивідуальні поради та обговорювали власні кар’єрні перспективи.

Подібні заходи є важливою складовою освітнього процесу, адже допомагають здобувачам освіти орієнтуватися у вимогах сучасного ринку праці, усвідомлювати свої сильні сторони та впевнено будувати власну кар’єрну траєкторію.

Щиро дякуємо представникам компанії **Fillin** за співпрацю, цінний досвід і корисні рекомендації для наших студентів!