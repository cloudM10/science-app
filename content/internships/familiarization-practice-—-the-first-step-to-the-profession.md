---
fileName: Familiarization practice — the first step to the profession!
title: Ознайомча практика — перший крок до професії!
date: 2025-10-16 12:46
social_image: /media/FamiliarizationPracticeTheFirstStepToHheProfession.png
---
Ознайомча практика — перший крок до професії! **Перший тиждень навчальної практики** здобувачів **1 курсу** спеціальності 181 «Харчові технології» пройшов надзвичайно насичено та пізнавально!

Студенти мали змогу познайомитися з провідними підприємствами харчової промисловості та дізнатися про тонкощі виробничих процесів безпосередньо «зсередини»: [ТОВ мережа чеських пивоварень «Старгород»](https://dnepr.stargorod.net/) – ознайомилися з класичними європейськими традиціями пивоваріння, сучасним обладнанням і технологічним процесом виробництва крафтового пива. [ТОВ «МВК «Єкатеринославський»](https://avkmilk.com.ua/pro-kompaniiu/) – познайомилися з технологіями первинної обробки молока та комбікормовим виробництвом. [ТОВ «Алан»](https://alan.ua/) – ознайомилися з технологічними лініями виробництва ковбасних виробів і делікатесів, сучасними стандартами санітарії та безпечності продукції. [ТОВ «Глобинський м’ясокомбінат»](https://corp.globino.ua/) – занурилися у промисловий процес переробки м’яса, від сировини до готової продукції.

Завдяки такому досвіду здобувачі не лише отримали перше уявлення про майбутню професію, а й змогли побачити, наскільки важлива роль фахівця-харчовика у формуванні безпечного та якісного продукту. Щиро дякуємо нашим партнерам за теплий прийом, професійні екскурсії та цінні знання!